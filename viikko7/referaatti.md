Eero Laineen kandidaattityö “Johtaminen perinteisissä ja ketterissä ohjelmistotuotantoprojekteissa” käsittelee ohjelmistoprojektien johtamista perinteisissä ja ketterissä projekteissa. Perinteisissä projekteissa on usein yksi projektipäällikkö, jonka tehtävänä on koordinoida projektin sisäiset asiat sekä ylläpitää yhteyksiä kehitystiimin, asiakkaiden ja muiden esimiesten välillä. Ketterissä tiimeissä vastuu jakautuu tasaisesti tiimin jäsenten kesken ja johtajan rooli kiertää asiantuntijuuden mukaisesti. Laine selittää myös ohjelmistoprojektien luonteesta ja toteaa, että ohjelmistoja kehitetään pääasiassa projektimuotoisesti. Laine esittelee myös johtajille tärkeitä taitoja: esim. pehmeitä taitoja. Hän myös käy läpi erilaisia johtamistyylejä. Ohjaavat johtajat kuulostavat “perinteisiltä” pomoilta, ja voimaannuttavat johtajat kuulostavat sopivan paremmin ketteriin projekteihin, sillä he jakavat valtaansa ja vastuuta tiimille. Hän avaa myös paljon ketterien tiimien rooleista ja jaetusta vastuusta. Ketteriin menetelmin kuuluvat siis itseohjautuvat tiimit ja jaettu johtajuus. 
