Retrospektiivitekniikat:

"Start, Stop, Continue, More of, Less of Wheel" on retrospektiivitekniikka, jossa käydään läpi ajatuksia 5-kategorisen pyörän avulla. Tähän tekniikkaan kuluu noin 10-15 minuuttia kokonaisuudessaan. Ensin piirretään ympyrä, joka jaetaan viiteen osaan ja osat nimetään järjestyksessä "Start, Stop, Continue, More of, Less of". Kysytään sitten kysymykset "Mitä uutta voisimme aloittaa tekemään?", "Mitä meidän kannattaisi lopettaa, jotain mikä ei tuota tulosta tai on esteenä työn edistymiseen?", "Mikä toimii ja mitä halutaan jatkaa?", "Mitä pitäisi tehdä lisää? Tai vähemmän?". Kannustetaan tiimiltä kommentteja mihin vain kategoriaan liittyen ja kirjataan kommentti (tai sen tiivistelmä) sopivaan lohkoon. 

"Glad, Sad, Mad" on retrospektiivitekniikka, jossa käydään läpi ajatuksia kolmen kategorian avulla. Tähän tekniikkaan kuluu noin 60 minuuttia. Ensimmäisen 10-15 minuutin ajan jokainen kirjoittaa itse pienille korteille omia ajatuksia/huomautuksia sprintin ajalta. Sen jälkeen jokainen vuorollaan selittää omat korttinsa muille ja laittavat ne taululle kategorian "Glad", "Sad" tai "Mad" kohdalle omien tuntemustensa mukaan. Sen jälkeen samankaltaista asiaa käsittelevät kortit ryhmitellään. Sitten äänestetään mistä korteista halutaan keskustella lisää ja asiat käydään läpi sen mukaan mikä sai eniten ääniä. Keskustelun tulisi keskittyä siihen mitä seuraavassa sprintissä tehdään. Tämä loppuu kun joko tunti aikaa on kulunut aloituksesta tai kaikki asiat on käsitelty, kumpi tulee ensin.